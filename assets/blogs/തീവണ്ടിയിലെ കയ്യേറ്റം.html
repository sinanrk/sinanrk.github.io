<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>തീവണ്ടിയിലെ കയ്യേറ്റം</title>
    <link href="https://cdnjs.cloudflare.com/ajax/libs/prism/1.24.1/themes/prism-tomorrow.min.css" rel="stylesheet" />
    <script src="https://cdnjs.cloudflare.com/ajax/libs/prism/1.24.1/prism.min.js"></script>
    <script src="https://cdnjs.cloudflare.com/ajax/libs/prism/1.24.1/components/prism-python.min.js"></script>
    <script src="https://polyfill.io/v3/polyfill.min.js?features=es6"></script>
    <script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <style>
        body {
            font-family: 'Space Grotesk', -apple-system, system-ui, sans-serif;
            line-height: 1.6;
            margin: 0;
            color: #fff;
            background: #111;
        }
        .thought-content {
            max-width: 800px;
            margin: 0 auto;
            padding: 2rem;
        }
        h1 {
            color: #fff;
            font-weight: 500;
            margin-bottom: 1.5rem;
        }
        p {
            margin-bottom: 1rem;
        }
        .math {
            margin: 1.5rem 0;
            padding: 1rem;
            background: rgba(255, 255, 255, 0.05);
            border-radius: 4px;
        }
        pre {
            margin: 1.5rem 0;
            border-radius: 4px;
            background: #1e1e1e !important;
        }
        code {
            font-family: 'Fira Code', monospace;
        }
        .language-python {
            background: #1e1e1e !important;
        }
    </style>
</head>
<body>
    <div class="thought-content">
        <h1>തീവണ്ടിയിലെ കയ്യേറ്റം</h1>
        <div class="thought-date">January 7, 2025</div>
        <p>
            യാത്ര ഡെൽഹിയിലേക്കാണ്. ഒരിടവേളക്ക് ശേഷമാണ് തീവണ്ടിയിൽ യാത്ര ചെയ്യുന്നത്. വർഷങ്ങൾ നാലോ അഞ്ചോ കടന്നു പോയിക്കാണും. 
            എന്റെ കോളേജ് പഠന കാലത്ത് ഇടക്കിടെ പോയിരുന്ന വഴിയായിരുന്നു ഇത്. ഓർമ്മകൾ ഊർന്നിറങ്ങുന്നു. രാഹുലും ഷാമിറും അജയും, 
            കാണാത്ത കാഴ്ചകളും കേൾകാത്ത കിസ്സകളും (കാലികപ്രസക്തി ഐറ്റം). ഒറ്റക്കുള്ള യാത്രകളും ഏറെയായിരുന്നു. അലറുന്ന തീവണ്ടിയുടെ 
            പശ്ചാത്തലത്തിൽ അലയുന്ന മനസ്സും അലസമായ ഗ്രാമങ്ങളും. 
        </p>
        <p>
            ഇന്നലെ രാത്രി നന്നായുറങ്ങാൻ പറ്റി, ഭാഗ്യവാനായ ഞാൻ. ഞാൻ എന്റെ സീറ്റിലേക്ക് ഇരുന്നു. തീവണ്ടി താണ്ടുന്ന തടാകങ്ങളും കുന്നുകളും പുൽമേടുകളും, 
            കലാകാരിയായ പ്രകൃതി. അതാണോ വാസ്തവം? അതേ frameil പ്രകൃതിയുടെ മറ്റൊരു വശം കൂടി വ്യക്തമാണ്. വിവിധങ്ങളായ സാമൂഹ്യ, സാമുദായിക, 
            സാമ്പത്തിക തട്ടുകളിൽ ജീവിക്കുന്ന മനുഷ്യജീവനുകൾ. നീതിയറിയാത്ത പ്രകൃതി. കബളിപ്പിക്കപ്പെട്ട തലച്ചോറുകളേ, പ്രകൃതിയുടെ ഒരു വികൃതി മാത്രമല്ല നീതിയെന്നത്. 
            ഒരുപക്ഷേ ഇതേ കാഴ്ചകളായിരിക്കാം എന്നെ വായിക്കാൻ പ്രേരിപ്പിച്ചത്. ഞാൻ പെട്ടിയിൽ പൂട്ടിക്കിടന്ന ‘തോട്ടിയുടെ മകൻ’ എടുത്തു വായിക്കാൻ തുടങ്ങി. 
            തഴയപ്പെട്ടവരുടെ തോഴനാണ് തകഴി. മനുഷ്യർക്കിടയിലെ വേർതിരിവുകളെ വികാരാവാഹനത്തോടെ വിവരിക്കുന്നതിൽ വിദഗ്ദ്ധനായ എഴുത്തുകാരൻ. 
        </p>
        <p>
            വായന ഏതാനും താളുകൾ താണ്ടി. സമാധാനത്തോടെയുള്ള യാത്ര. തീവണ്ടിയുടെ ഇളക്കവും കൂവലും പശ്ചാത്തലത്തിൽ. ഞാൻ കടന്നു പോവുന്ന നിമിഷങ്ങളുടെ 
            രസം പിടിച്ച് വരുന്നു. പൊടുന്നനെ ഒരാൾ എന്റെ സീറ്റിനടുത്തേക്ക് വരുന്നു. പ്രായമായ ഒരു അപ്പൂപ്പൻ. കുടവയറും കൊമ്പൻ മീശയും. വയസ്സും വയറുമാവാം, 
            അയാൾക്ക് നടക്കാൻ വിഷമമുണ്ട്. ബോഗിക്കുള്ളിലെ കമ്പികളിൽ നിന്ന് കമ്പികളിലേക്ക് പിടിച്ച് എങ്ങനെയോ എന്റെ അടുത്തെത്തി. ചുറ്റുപാടുകളിൽ നിന്ന് 
            സ്വതന്ത്രരായിരുന്നു എന്റെ കണ്ണുകൾ അപ്പോഴേക്കും അശാന്തരായി മാറി. പുസ്തകത്താളുകളോട് വിട പറഞ്ഞു. എന്റെ പരോക്ഷ ദർശനത്തിൽ അയാളുടെ 
            ചെയ്തികളിൽ ആയിരുന്നു. ഏതാനും സീറ്റുകൾക്കപ്പുറം അയാളുടെ കുടുംബമുണ്ടെന്ന് തോന്നുന്നു. 
        </p>
        <p>
            ഏതായാലും എന്നെ ഒരു വേള പോലും നോക്കാതെ അയാൾ എതിർവശത്തുള്ള സീറ്റിൽ
            ഇരുന്നു. എന്റേത് ഒരു മടക്കി വെച്ച സൈഡ് സീറ്റ് ആയിരുന്നു. കുറച്ച് നേരം അയാൾ അങ്ങനെ ഇരുന്നു. 
            ഞാൻ വീണ്ടും വായിക്കാൻ ശ്രമിക്കുന്നു. വാക്കുകളും വാക്യങ്ങളും കാണാമെങ്കിലും ഒന്നും മനസ്സിലാവുന്നില്ല. 
            ആരായിരുന്നു ചുടലമുത്തു? ആരായിരുന്നു ഇശുക്കുമുത്തു? അവർക്കൊക്കെ
            എന്താ സംഭവിച്ചത്? ഞാൻ ഇപ്പോൾ ഗുജറാത്തിലോ മഹാരാഷ്ട്രയിലോ? എന്താണ് എന്റെ ഇപ്പുറത്തിരിക്കുന്ന 
            ആളുടെ ഭാവം? മനസ്സെവിടെയും അടങ്ങിയിരിക്കുന്നില്ല. 
        </p>
        <p>
            അങ്ങനെയിരിക്കുമ്പോഴാണ് അയാൾ അയാളുടെ കാൾ എടുത്തു സീറ്റിന് മുകളിലേക്ക് വെക്കുന്നത്. എന്താണ് ഇദ്ദേഹം ഉദ്ദേശിക്കുന്നത്? 
            എന്റെ കയ്യിലുള്ള എന്തെങ്കിലും തട്ടികൊണ്ട് പോവാൻ വന്ന ആളാണോ? ഇയാൾക്ക് ടിക്കറ്റ് ഉണ്ടോ? വീണ്ടും കുറച്ച് നേരമായി ഇയാൾ ഇങ്ങനെ ചമ്രം മറഞ്ഞിരിക്കുന്നു (തുടരും...). 
        </p>
    </div>
</body>
</html> 
